##Kmom10 - Projektet

Projektet för den här kursen kändes som en bra slutuppgift. Under kursens gång har det emellanåt kännts som att man gjort saker och ting bakvänt. För mig känns det bäst att gå in i ett projekt med en mental bild av hur designen jag ämnar skapa. Att vi först i de senare kursmomenten har gått in på designelement och principer har känts lite konstigt. 

###Analys usability

Så här i efterhand har jag en känsla av att jag överarbetade analysdelen något. Utifrån den länkade texten om hur man bäst analyserar användargränssnitt drog jag slutsatsen att en teststudie med ett antal testpersoner (helst 5) var det optimala. Sagt och gjort så har jag definierat 3 olika uppgifter för var och en av mina testade sidor och låtit ett antal testpersoner genomföra dessa. Under tiden har jag observerat deras interaktion och slutligen har vi haft en kortare disskution om varje webbplats. 

Utifrån detta har jag sedan kommit fram till ett antal slutsatser som framgår av analysen. Det var också en ögonöppnare för ett antal problem med sidorna. Problem som jag själv inte har eller upplever men som andra användare av dem stötter på.

I och med den analysen har jag fått en bild av hur en testmetod för gränsnitt går till och det är säkerligen något jag kommer att ta med mig i mina egna framtida kreationer.

###Webbplats

Jag valde att göra en webblats för Ludviga af Silfverstolpes bolag Business Executive Consulting Gruppen (BEC). Ett företag som är exlusivt och känns dyrt och premium. 

Här utgick jag från en helt ny installation av Anax Flat med allt vad det innebar. Det gjorde att jag fick en repetition av nästan samtliga delar i ramverket. Något som jag kände var nyttigt. Det som första gången kändes okänt och meckigt har nu klarnat betydligt.

Min sida följer kravspecifikationen till punkt och pricka. Den är responsiv, har samtliga sidor, flashregion med bild på samtliga sidor samt en förstasida med 2 kolumner.

###Tema

Till temat valde jag att klona ner mitt tidigare tema från GitHub. Dels för att öva på proceduren men också för att temat redan hade en del delar som jag kunde återanvända. 

Därefter har jag anpassat flera av modulerna samt skapat nya stilmallar för mina 2 teman base och default. Basetemat innehåller grundstyling och importerar alla moduler och defaulttemat bygger därmed vidare med färger, vertikal spacing och mindre justeringar.

Jag tycker jag fick till en god struktur där var sak finns uppdelad i flera olika filer, ex. horisontell layout i en och vertikal i en annan.

###Temastruktur

Jag har beskrivit uppbyggnaden av mitt tema och dess struktur. Temana bygger på flera LESS-filer som importeras i varandra. Ursprungligen är det uppdelat i moduler som styr typsnitt, de olika griden och bildkonfigurering. Dessa importeras sedemera in till en samlingsfil modules.less som i sin tur importeras in bastemat. 

Bastemat är sedan det som mitt huvudtema utgår ifrån och gär mindrr förändringar i för att ge sidan dess slutgiltiga stil.

###Allmänt

Projektet i sin helhet har varit en bra avslutning på kursen. Det har på ett bra sätt knutit ihop de olika delar som gåtts igenom tidigar. Jag tycker projektet låg på en lagom nivå. Jag kan inte säga att jag själv har slitit mitt hår med det men inte att det var alltför lätt heller. Det som jag tycker är mest struligt är att förstå cimage och FIGURE och hur det hänger samman och när och hur man ska använda det. Jag kan tycka att styla bildstorlekar med hjälp av css-klasser ändå känns bättre då bilderna blir mer flytande och skalar med sidan. Sen har jag inte helt bra koll på de vyer som finns heller och hur det styrs i YAML-koden i börja på sidorna. Det klarnar förhoppningsvis i senare kurser.

###Om kursen

Vad som började som en rätt rörig kurs där det var svårt att få grep om saker och ting har nu till sist blivit en mycket bra kurs där jag har fått en bra inblick i både ramverk, LESS, Git och andra verktyg.

Just Anax Flat med sin YAML, views, regioner och makefiler kändes i början som väldigt rörigt. Så här efter att ha jobbat igenom hela kursen har mycket klarnat. Att jag även installerade det en andra gång gjorde mycket nytta.

Den här kursen har lärt ut många verktyg som jag redan sedan innan verkligen ville lära mig. Främst LESS, Git och gridsystem. Anax Flat har som ramverk och gett en bild av hur ett sådant är strukturerat.

När de kommer till undervisningsmaterialet kan jag tycka att kursboken som jag köpte inte tillförde speciellt mycket. Det har blivit att jag mest bläddrat lite i den. Däremot har videorna och övningarna varit mycket bra. Speciellt de som går igenom gridsystem var mycket bra och hjälpte mycket. Kanske för mycket.

Skulle jag ändra på något med kursen skulle det nog vara de senare kursmomenten där man skulle skapa väldigt många olika teman. Det kändes inte riktigt som man han göra klart något av dem. De blev i alla fall inte så bra som jag önskat att de blivit och som jag vet att jag skulle kunnat gjort dem givet mer tid.

På det hela en mycket bra kurs som får 9 / 10 av mig och jag skulle gladeligen rekommendera den till andra.