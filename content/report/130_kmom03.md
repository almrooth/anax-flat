##Kmom03

Det här var ett av det svåraste kursmomentet hittils i denna kurs. Mycket svårare än de tidigare. Så många olika filer och delar som lades in att det tog lång tid att sätta sig in i vad de olika delarna gjorde. Sen tycker jag det var riktigt svårt att veta vad som ska/bör ändras och i vilken fil man då skall göra det. Börjar bli väldigt många less-filer nu.

Jag har aldrig jobbat med grids tidigare. Jag brukar mest räkna procent i huvudet och applicera det på de olika kolumner som min sida ska bestå av. Jag kan tycka att grid gör det lätt att placera ut kolumner sida vid sida av varandra och det är lätt att få ett bra upplägg. Å andra sidan är det lite kneppigare att "tweaka" sidan. Tex om man vill att sidebaren ska vara lite större/mindre men inte full så mycket som en hel kolumn. Jag kan tänka mig att ju större webbplatser man skapar desto viktigare är det med en sammanhängande struktur och layout och där kan grids verkligen hjälpa till.

Typografisk grid kändes först väldigt konstigt men efter en stund när man ser resultatet och inser att alla element förhåller sig till varandra med en viss "ratio" så trilla polletten ner. Designen och utseendet på sidan känns dessutom mer polerad. Däremot tycker jag att implementeringen var meckig. Svårt att veta vad som ska göras och hur. Vad gör man tex. med bilden i flashen? Som det var nu så räknade jag ut hur många pixlar som fattades till närmsta multipel av "magicNumber" och justerade med margin-bottom.

Det enklaste och något av det bästa än så länge med kursen är less och mixins. Just mixins börjar kännas väldigt smidigt. Speciellt när less-sidorna blir fler och fler så känns det bra att återanvända kod.
