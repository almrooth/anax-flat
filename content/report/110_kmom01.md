##Kmom01

Den här kursen börjar lite krångligt. Mycket nytt och hela upplägget med Anax Flat är obekant med alla filer och kataloger. Att sen förstå alla olika delar i ramverket som region och view mm kommer nog ta en stund. Men kul att få jobba med ramverk och säkert nyttigt då andra sådana som man kan tänkas arbeta med i framtiden säkert kommer vara minst lika krångliga att sätta in sig i.

Jag har ingen erfarenhet av ramverk sen tidigare. Även om jag hört talas om wordpress, joomla och drupal är det inget som jag jobbat med.

Labbmiljön och alla dess nya verktyg och funktioner tog en bra stund att få igång. Sen att sätta sig in i hur git/github fungerar och dess olika kommandon tog en stund till. Det känns dock som att det mesta kommer sitta bra om något moment till när man använt det en del.

Videorna som följde med kursmaterialet var mycket bra. Enkla och pedagogiska i små steg så man hängde med och kunde göra förändringar i sin egen kod allt eftersom.

Uppgiften var rätt enkel i sitt utförande. Men i kombination med allt nytt att installera, konfigurera och sätta sig in i så kändes det ändå rätt lagom. Det var inga direkta konstigheter att ändra och lägga till innehåll på de olika sidorna. Det som jag däremot undrar över är hur man stylar sidan. Jag får ge mig till tåls till nästa moment för det antar jag.

Jag gjorde även extrauppgiften. La till en testsida (även i navbaren) och testade lite markdown-syntax. Några listor samt även att länka till en bildfil.

När det kommer till min övertygelse inom design för webben tror jag på tydlighet och "less is more". Jag gillar när det är stilrent och inte händer allt för mycket på skärmen. Det ska vara lätt att hitta runt på en sida och hitta det man är där för. Sen är det givetvis ok med lite snyggt kontrasterande färger, någon animation eller video här och där. Bara det blir en bra helhet och man inte tappar fokus eller tar i för mycket.
