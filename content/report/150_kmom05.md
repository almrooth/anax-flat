##Kmom05

Detta kursmoment var ett lite enklare moment. Ett välkommet sådant efter förra veckans. Dock tog det en hel del tid ändå då det var en del att skriva i form av analysen.

Just analysdelen gav en del ögonöppnare. Google Insight verkar vara ett bra verktyg för att ha koll på sin sida och eventuella förbättringsområden. Här såg man tydligt att det finns vinster i att minifiera kodfiler, cacha, optimer och komprimera bilder och speciellt tydligt var det här med att JavaScript och CSS blockerar rendering av sidan tills det är inläst. Samtliga mina analyserade sidor fick påpekande om det sista. När det kommer till laddningstid så kan jag bara säga att det är svårt att sätta ett exakt nummer. Det beror på hur sidan laddas in. Om sidan laddas allteftersom ser jag det inte som ett problem med en längre laddningstid. Däremot om jag måste vänta flera sekunder innan något händer på skärmen kommer sidan att uppfattas som långsam.

Att arbeta med Cimage upplevde jag som mycket bra. Till tidigare analysmoment exempelvis redigerade jag alla mina snapshots i ett program innan jag infogade dem i sidan. Så inte denna gång. Här var det bara att infoga bilden, i fullstorlek, rakt in i sidan och sedan redigera storlek och beskärning med hjälp av Cimage. Mycket smidigt! Att modulen även hanterar cachning av bilder är ett stort plus och inverkar positivt på sidans laddtid.

När det kommer till LESS-koden och dess struktur för bildbehandling i sidan så utgick jag från exempelkoden. Därefter redigerade jag en del klasser och speciellt det responsiva för att passa min sida så bra som möjligt. Jag har fortfarande lite tankar om att flytta ut de responsiva och lägga det i sen separat fil. Det är dock något som får vänta en stund och eventuellt tas i nästa moment.

De tekniker som beskrivs i extrauppgiftens artiklar verkar vettiga. Att browsern ska kunna välja den bildfil som är mest lämpad att använda för tillfället verkar smidigt och kommer minimera laddtider samtidigt som kvaliten på de bilder som visas hålls uppe maximalt. Det är dock lite meckigt att man ska vara tvungen att hantera flera bildfiler av samma motiv i olika storlekar och upplösningar. Man skulle kanske kunna ha någon form av severprogramvara som gör detta automatiskt beroende på vem som besöker sidan. Skalar om bilden till rätt upplösning och storlek etc. Alternativt gör detta vid uppladdningstillfället...
