#Designprinciper

Här nedanför analyseras 4 webbsidor ur ett perspektiv utifrån designprinciper. Hur väl sidans design är anpassad för dess målgrupp och syfte samt vilken känsla sidan signalerar.

Jag har velat få med sidor som dels har mycket återkommande trafik och som därmed torde ha en god design som passar dess målgrupp men också sidor som sticker ut lite och använder design som inte är så vanligt förekommande. Sidor där man har låtit kreativiteten flöda lite extra.

Den metod jag använt mig av är att jag jämfört sidorna med de designprinciper som tas upp i mitt referensmaterial för att se om sidorna använder sig av någon sådan och om det görs bara för syns skull eller om det finns något syfte med valet.

Som bakgrundsmaterial och referens har jag använt mig av sidan ["Design Elements & Principles"](https://designschool.canva.com/design-elements-principles/) och dess genomgång av 20 olika designprinciper.

##[SL (Stockholms lokaltrafik)](http://www.sl.se)

Det här är sidan för Stockholms lokaltrafik. Sidans mål är att informera och underlätta för alla de som är intresserade av lokaltrafiken i Stockholm. Således har sidan en extremt bred målgrupp. Den ska passa alla oavsett ålder, nationalitet eller språkkunskap mm.

Sidans design är enkel och tydlig. Den information som de flesta söker har man också placerat direkt på de platser som är som mest synliga på sidan. Fokus här är på att delge information på ett så enkelt och tydligt sätt som möjligt.

Här har man lyckats väl med att anpassa designen efter sidans mål och målgrupp. Den är mycket tydlig och det är enkelt att hitta det som man kan tänkas söka efter. Det finns lite färger som livar upp men inga utsvävningar i designen för att få till någon effekt som inte behöver finnas.

Sidan knyter an till flera designprinciper. Man har jobbat med skala och positionering av de delar som flest är där för att ta del av. Ex. finns "reseplaneraren" nästan längst upp till vänster. Den position som flest ser först när de går in på en sida. Vidare har man jobbat med en gridbaserad layout där varje del är uppdelad och fördelad i kolumner. Här har man tydligt avgränsat och ramat in varje del av sidan med en ram av bakgrunden. Man har separerat för att tydligt visa vad som hör ihop och inte.

Medans förstasidans layout är som ett collage med flera kolumner där man har försökt få med så mycket av det mest relevanta som möjligt så är sidans undersidor annorlunda. Undersidorna, med undantag av header och footer är upplagda i en kolumn. Här kommer informationen under varandra i rader av olika bredder. Olika delar av information som kanske inte hör direkt till varandra är separerade  samma grå bakgrundsfärg som hos förstasidan.


##[Animal Planet](http://www.animalplanet.com/)

Detta är sidan för tv-kanalen "Animal Planet". Målgruppen för sidan är de som vill läsa på om kanalens tv-program och tv-tablå. Utöver det finns en del andra smådelar med lite spel, information om djur och en shop för att köpa diverse durrelaterade saker.

Sidan använder sig mycket av foton och bilder. Man har en hel del färger och hela första sidan är upplagd så att man kan bläddra mellan olika sektioner.

Det undgår inte någon vad sidan handlar om när man kommer in på den. Bilderna, färgvalen och texterna visar att här handlar det om dhur i olika former. Vidare är det en ganska rolig och annorlunda layout med blädderfunktionen centralt på hela förstasidan. Sidan ger en känsla av djur, natur och lekfullhet.

När det kommer till designprinciper så finns här kopplingar till flera. Kontrast och djup för att få vald kolumn på förstasidan att "poppa" ut genom en djupgivande skuggeffekt samtidigt som man mörkar ner de andra delarna något. Första sidan är kolumnbaserad, även om man kan "bläddra" fram nya kolumner. När vi kommer till undersidor ser vi mycket rutmönster som ramar in olika sektioner och här kan man tydligt se att man har använt sig av ett grid som bas. Vissa rutor kan vara större än andra för att dra uppmärksamhet till sig. Det är dock en rörig sida som i mitt tycke gör det rätt svårt att hitta rätt. Samtidigt så finns inte mycket av en röd tråd när det kommer till att hålla layouten enhetlig. Det är väldigt sotr variation mellan olika undersidor. Rörigt.


##[Google](http://www.google.com/)

Google behöver ingen närmare presentation. Det är en sökmotor vars målgrupp är alla människor som använder internet.

Sidan har en väldigt avskalad design med mycket "döutrymme". Här har man, förutom ett litet verktygsfält i ena hörnet, fokuserat på att dra ögon och fokus till sökfältet mitt på sidan. Ovanför finns Googles logga och beroende på om man har något tema eller något som man vill poängtera en bild eller animation. Detta för att ge sidan lite uplivning.

Sidan är mycket enkel, stilren och användarvänlig. Den passar den tänkta målgruppen mycket bra. Det är inga konstigheter hur eller vart man ska rikta ögonen. Det finns inget som distraherar eller misleder ens uppmärksamhet.

De designprinciper man kan knyta an till här är den gridbaserat och den om var man ska placera sitt innehåll. Gridbaserad då första sidan är en kolumn med innehållet centrerat och man placerar innehållet i mitten och låter inget dra uppmärksamhet från det. När man kommer ner till undersidor för sökresultat så är det samma visa där. Även om det nu finns både en header och footer så läggs det viktigaste till vänster i bild då det är dit man allt som oftast riktar blicken. Vidare har undersidorna vissa inslag av djupgivande element runt bilder mm som får dem att lätt sticka ut.


##[Sailing with Greenpeace](http://www.http://sailing-with-greenpeace.com/)

Den här sidan har som mål och syfte att berätta om Greenpeace fartyg och historien bakom de fartyg som man har och har haft.

Här har man använt sig mycket av video, animationer, bilder och även ljud. Hela sidan är som en historia med en röd tråd från början till slut. Man leds vidare av knappar och olika val man kan göra så att hela sidans upplevelse blir som en dokumentärfilm.

Sidans upplägg och design gynnar sidans syfte och mål väl. Det kanske inte är så enkelt att få en snabb överblick och en massa fakta om saker och ting men när man kommer in på sidan sveps man in i som en resa där man själv får vara med och uppleva deras historia och där man själv är delaktig.

De principer man använt sig mycket av här är rörelse, kontraster och djup. Man har mycket videobakgrunder och filmer. Information i form av text och navigeringsdetaljer läggs ovanför med tydlig kontrast antingen mellan bakgrunden och texten i form av klar vit text ovanpå filmerna eller med en mörkad videobakgrund.

Förstasidan är en film som fyller fönstret med en knapp för att komma vidare in på sidan.
Sedan kommer vi till en sida som är en sorts meny med ett hjul som man får snurra och där man gör sina menyval för de andra olika undersidorna. De flesta av sidorna vissar grafiska element i form av bilder och video. Man har inte för mycket information på skärmen samtidigt utan det finns ett lätt övergrepbart antal länkar. I fönstrets kanter och hör finns navigeringsdetaljer för att komma tillbaka till meny eller bläddra fram och tillbaka.


##Analysteam

Ovan analys är gjord av mig själv, Tobias Almroth som en del av kursmoment 06 i Designkursen.
