#Användbarhet

Här nedan följer en användbarhetsanalys av 4 olika webbsidor. Analysen går på att se hur pass användbara sidorna är dvs. hur enkelt det är för en besökare att hitta runt och ta del av sidans innehåll.

Till grund för analysen har jag använt mig av sammanställningen [Usability 101: Introduction to Usability](https://www.nngroup.com/articles/usability-101-introduction-to-usability/) där man använder sig av 5 olika kriterier för att mäta användbarheten hos ett användargränssnitt.

* Lärbarhet - Hur lätt det är för en användare att utföra saker första gången.
* Effektivitet - Hur snabbt en inkörd användare kan utföra olika saker.
* Minnesvärdhet - När en användare återkommer efter en tid, hur lätt minns man hur man ska utföra saker.
* Fel - Hur många fel en användare begår under användningen, hur alvarliga felen är samt hur snabbt man återhämtar sig från dem.
* Tillfredsställelse - Hur tillfredsställande är det att använda gränssnittet.

För att testa kriterierna ovan har jag rekryterat 4 testpersoner som var och en har fått genomföra 3 uppgifter per testad sida. Under testets gång har jag observerat testpersonernas interagerande med sidan för att därmed kunna göra en bedömning av sidans gränssnitt.

De 4 testpersonerna är av varierad ålder samt har en varierad kunskap om datorer och internet. Det varierar även huruvida de redan har använt de testade sidorna eller ej.

Rådatan till analysen finns i ett Google Spreadsheet som går att nå via denna [länk](https://docs.google.com/spreadsheets/d/1oHB_bUzFBiuedUAQ8VjLPCyH5NAZ6HCVvutzZBtvbdY/edit?usp=sharing).

##[Nordea](http://www.nordea.se/)

####Lärbarhet 4 / 5

Nordea sida är både tydlig och inte. Det beror på vad man vill göra och framförallt på vad banken vill att du ska göra. 

De uppgifter som rör produkter banken är intresserad av att sälja var lätt att hitta och gick snabbt. Däremot att leta fram information om hur man bokar möte på ett bankkontor är näst intill omöjligt att hitta. För mina testpersoner fick det bli uteslutningsmetoden att man ringer till kundtjänst för detta.

####Effektivitet 4 / 5

Liknande föregående punkt så är det lätt och går fort att hitta till de basprodukter som banken har. Det är inga konstigheter med vart man ska klicka för att komma vidare etc. För att information som är mer "oviktig" blir det många klick.

####Minnesvärdhet 3 / 5

Att komma ihåg grundläggande funktioner för en återkommande besökare är inga problem och sidan ändras rätt sällan. Det funktioner som man inte använder lika ofta är svårare.

####Fel 3 / 5

Det är en del text att läsa och sålla bland vilket gjorde att mina testpersoner ibland, när de inte orkade, klickade sig vidare till en plats som då var fel. Man skulle kunna tydliggöra nyckelpunkter som man tror att användaren är ute efter på ett bättre sätt istället för att lägga fokus vid produkter man vill sälja.

####Tillfredsställelse 3 / 5

Mina testpersoner gav Nordea blandat betyg. Dels tyckte de sidan var snyggt designad och ingav ett seriöst intryck men också att designen var komplicerad och plåttrig. Att det är mycket som händer på skärmen och att sidan fokuserar på fel saker. 

####Slutsats

**Slutbetyg 17 / 25**

Nordea vet hur man bygger en hemsida. De är duktiga på det tekniska och kan göra en snygg och proffsig design. Det de däremot faller på är innehållet där de lägger fokus på att marknadsföra de produkter de vill sälja och gömmer undan sådant som de inte vill att användaren ska se. Det kanske är bra ur marknadsföringssynpunkt, men inte lika bra ur ett användarperspektiv.


##[Skatteverket](http://www.skatteverket.se/)

####Lärbarhet 4 / 5

De av mina testpersoner som är vana att arbeta lugnt och metodiskt och läsa igenom vad som står fann Skatteverkets sida lätt att navigera runt på. De som var lite mer otålig fann att det var mycket text och information att gå igenom och det gjorde att det tog en stund. Men bara man läste och följde vad som står på skärmen så var där inga konstigheter.

####Effektivitet 4 / 5

Just att sidan har mycket text och information att förmedla gör också att den tar en stund att använda och hitta rätt på. Det blir en hel del blädder och scrolltid. Då sidans syfte dock är just detta, att delge mycket information får det ändå anses som godkänt.

####Minnesvärdhet 4 / 5

Sidans gränssnitt är enkelt och rakt på sak. Navigeringen ser ut som på många andra sidor vilket gör att man troligen har sett det förrut. Det är därmed bara att tuta och köra.

####Fel 4 / 5

De fel man har på sin sida är att den är lite rörig. Det finns många olika avancerade bergrepp och uttryck som för många användare kan vara främmande och därmed orsaka frustration. Det gör att användaren lätt kan klicka på fel länk för att "testa" om det är rätt.

####Tillfredsställelse 4 / 5

Mina testpersonern tyckte sidan hade en seriös framtoning som passar för en myndighet och en bra design. Majoriteten av testarna uppfattade sidan som rörig och att det finns så mycket information att det är svårt att veta vart man ska klicka för att ta sig vidare.

####Slutsats

**Slutbetyg 20 / 25**

Skatteverkets sida har en enkel och stilren design som låter informationen man vill förmedla ta plats. Vidare är navigeringen inga konstigheter med en beprövad menystrucktur.

Det problem man har, som dock är svårt att komma ifrån, är att man har så mycket information att visa och försöka nå ut med att det lätt blir en belastning för användaren. Särskilt för en användare som inte sen tidigare är van vid alla uttryck.

##[Bokus](http://www.bokus.com/)

####Lärbarhet 5 / 5

Mina testpersoner tyckte på det stora hela att sidan var mycket lättanvänd och där fanns inga direkta svårigheter med att navigera runt den. Någon nämnde att kategoriindelningen av böcker var något rörig men på det stora hela var det här ett mycket bra betyg.

####Effektivitet 5 / 5

Som ovan punkt var det inga konstigheter här. Sidan är lättanvänd och det går snabbt att söka fram olika produkter. 

####Minnesvärdhet 5 / 5

De av mina testare som varit inne på sidan sedan tidigare kunde utan problem genomföra uppgifterna. Likaså de testpersoner som inte var lika vana vid sidan. Det kan säkerligen bero på att sidan använder sig av en struktur och layout som likna många andra förekommande webbutiker. Något som inverkar positivt på användbarheten när användaren inte behöver lära sig något helt nytt.

####Fel 4 / 5

Ett par fel och förbättringsområden uppdagades. Bland annat får man ett tomt resultat vid sökningar med även enkla stavfel. Något som en lätt mer förlåtande och generaliserande sökalgoritm skulle kunna rätta till. Sedan var det något otyldlig med vilka produkter som har en recension och var den i så fall kan hittas. Inte stor skillnad mot en produkt som saknar en.

####Tillfredsställelse 4 / 5

Mina testare uppfattade Bokus som en bra sida som är lätt att använda och man behöver inte vara något geni för att göra just så. Designmässig tyckte man sidan var enkel och okej. Inte den roligaste var et uttryck som användes.

####Slutsats

**Slutbetyg 23 / 25**

Bokus sida är en enkel och bra fungerande webbutik. Sidan är lätt för alla som besöker den att använda. Något som säkerligen behövs med tanke på Bokus breda målgrupp. Designen är helt ok, varken rolig eller speciell på något sätt utan att vara altför tråkig.

Den största förbättringspunkten är deras sökfunktion. En sökfunktion som tar sökningar som är något felstavade, tänk en bortglömd/fel bokstav etc, skulle ge sidan ett ytterliggare kliv upp.

##[YouTube](https://www.youtube.com/)

####Lärbarhet 4 / 5

Att använda några av de mer enkla och mest basik funktionerna som YouTube har, söka fram någon film etc, är inga konstigheter och något som samtliga av mina testpersoner klarade av utan problem. Att däremot leta fram någon specifik spellista eller att bedöma kvaliten på olika klipp är mer svårt.

####Effektivitet 4 / 5

Grundfunktionerna på YouTube är mycket enkla. Sök fram filmer baserade på några ord och vips får du upp resultatet. Det är de mer avancerade funktionerna som kanske inte används lika mycket som brister.

####Minnesvärdhet 5 / 5

På det stora hela går det inte att göra fel med sidan. Har man varit inne på den ett par gånger och lärt sig den så sitter det. Det finns inte så många knappar och länkar att trycka på utan det enkla och rena låter huvudsakerna tala för sig själva.

####Fel 4 / 5

Problemområden som hittades var att söka bland spellistor när man är inne på en kanal. Knappen för att få fram sökfältet är otydlig och det slutade för samtliga av mina testpersoner med att de fick scrolla igenom en stor mängd olika spellistor manuellt.

####Tillfredsställelse 3 / 5

YouTubes design uppfattas som enkel, bra, stilren och elegant. Även det tekniska får positiva kommentarer som bra och att det är positivt med det stora utbud som finns. Dock får sidan också negativa kommentarer på samma punkt, utbudet. Den stora volym av material som finns tillgänglig på sidan gör att det lätt blir rörigt svårsökt. Det är inte alltid helt lätt att hitta klipp av god kvalitet.

####Slutsats

**Slutbetyg 20 / 25**

YouTube är den sida som jag själv tycker är en av de bästa och mest stilrena. Mina testare delar den bedömingen när det kommer till utseendet men inte när de kommer till det tekniska. Man tycker att sidans huvudfunktion, söka fram filmer, fungerar bra men att det finns en hel del att slipa på när det kommer till mindre använda funktioner. Förtydligande av knappar och vad som gör vad etc. Därtil är det inte alla som tycker om det stora utbud som finns på sidan utan tycker att det bidrar till rörighet och plotter.

##Vinnare

|Sida|Poäng|
|----|:---:|
|Bokus|23|
|Skatteverket|20|
|YouTube|20|
|Nordea|17|

Bokus tar hem segern med rätt god marginal. Här bevisas att enkel design som är lätt att känna igen och känns familjär. Det kanske inte är testets snyggaste sida men det är den mest användarvänliga.

Nordea intar sista plats. Design är inte allt när det kommer till att skapa webbsidor. Att fokusera på det visuella räcker inte om man samtidigt inte låter användarnas behov styra innehållet. Här visas tydligt att bankens fokus på marknadsföring och försäljning samtidigt som man gömmer saker som man tjänar mindre på inte lönar sig. I alla fall inte användbarhetsmässigt.


#####Analysteam

Denna analys är gjord av mig själv Tobias Almroth, toab16.